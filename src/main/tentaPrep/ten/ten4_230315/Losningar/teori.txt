1.
I ett fullt träd är alla nivåer i trädet fulla.

I ett komplett träd är alla nivåer fulla utom möjligen den sista. I denna är noderna placerade så långt till vänster som möjligt.

I ett balanserat träd skiljer sig höjden för vänster och höger underträd till varje nod med maximalt 1.

2.
En mängd är en samling som inte innehåller några kopior. Lägger man till A till mängden {A,B,C} får man mängden {A,B,C}

En avbildning är en mängd av ordnade par (nyckel, värde). Nycklarna är unika men värdena behöver inte vara det.

En avbildning implementeras enklast med en hashtabell, där vi mha nyckeln räknar ut ett index för var i tabellen nyckeln och värdet ligger.

