1. En abstrakt datatyp definierar operationerna vi kan utföra på de data den skall lagra. Den definierar inte implementationen.
T.ex. den abstrakta datatypen stack definierar att den ska ha metoderna pop och push och vad som händer när man anropar dem men
säger inget om hur de ska implementeras. Push sätter in ett data i stacken. Pop returnerar det senaste datat som pushades. En
faktisk datastruktur som är en stack måste lösa hur det beskrivna beteendet ska implementeras och behöver ta ställning till sådana
saker som ska vi använda en länkad lista eller en array som inre datastruktur för att implementera detta beteende.

2. Urvalssortering: Hitta det minsta elementet och sätt det först. Hitta det näst minsta elementet och sätt det på nästa plats osv.
Vi kommer då att behöva jämföra alla element med den hitintills minsta för att hitta första elementet. Sedan måste vi jämföra alla
utom första för att hitta nästa, osv. Detta ger O(n^2). För att få rätt element på första platsen behöver vi bara göra ett byta
eftersom vi byter plats först när vi hittat det rätta. Detta gäller för alla platser. Vi får alltså O(n).